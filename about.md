---
layout: default
title: Rólam | nettStyle
---
# Rólam
Mondhatnám,  hogy minden ott kezdődött, amikor a barátnőim elkezdtek férjhez menni és megkértek, hogy készítsek nekik valami szép frizurát, sminket…
De ez nem igaz. Már kislányként is imádtam frizurákat készíteni és ha valaki megkérdezte, mi leszek, ha nagy leszek, gondolkodás nélkül vágtam rá: fodrász. (A sminkelést akkoriban még hírből sem ismertem. :D)
Végül a kislánynak más irányú ambíciói támadtak és elkanyarodott a gyerekkori álmától, de idővel rá kellett jönnie, hogy ez az, ami igazán boldoggá teszi.
A kreativitás mindig is az életem része volt. Szeretek rajzolni, festeni és általában mindent, amivel szépet lehet alkotni. Talán így alakult ki a sminkelés iránti vonzalmam is.
Szeretem látni, ahogy a vendégeim “kivirágoznak” a székemben és munkám végeredményeként egy önmagával elégedett, csillogó szempár néz vissza a tükörből.
Ahhoz pedig, hogy harmonikus legyen az összkép, elengedhetetlen egy jól megkomponált frizura.
Mindkét esetben fontos számomra, hogy a személyiségedhez passzoló frizurát, sminket készítsek el, hiszen csak így fogod jól érezni magad a bőrödben.
